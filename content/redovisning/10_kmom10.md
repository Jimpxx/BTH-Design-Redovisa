---
---
Redovisning kmom10
=========================

### Uppdrag 1: Analys aktuell webbplatsdesign ###
Jag valde att analysera större bilmärken, de jag valde är Volvo, Skoda och Audi. Jag valde att ta dessa eftersom de är stora och har pengar att lägga på sina webbplatser och därför tycker jag att de bör ha en aktuell webbplatsdesign och följa populära trender. Jag gjorde rapporten som de andra rapporterna i tidigare kursmoment, jag tog sidornas färgpalett, tog en snapshot av förstasidan, skrev om ämnet och jämförde sidorna. När jag jämförde sidorna kollade jag vilka element och principer som de tre webbplatserna har gemensamt. Var det något som inte fanns med på de andra antog jag att det elementet eller principen inte är av aktuell webbdesign och följer därför inte en populär trend.

### Uppdrag 3: Webbplats ###
Jag valde kund nummer tre, egenföretagaren Bew Gorp. Jag valde också att börja från grunden och göra en helt ny installation. Detta för att jag ville gå igenom alla steg en gång till och få göra stegen själv och se om jag har lärt mig något om ramverket. Min förstasida har en flashbild som täcker en stor del av skärmen följt av text och bilder. På högersidan har jag en sidebar med lite användbara länkar. Flashbilden på förstasidan är olik flashbilden på övriga sidor för att ge lite kontrast. Loggan och faviconen har jag själv skapat genom en hemsida som låter användaren skapa sin egen logga och favicon (https://logomakr.com/). Länkarna i navigeringsmenyn går till "Hem", "Om" och "Blogg". Innehållet på sidan är inspirerad från en webbutvecklare i min hemstad, Det finns mycket bilder på webbplatsen, de använder Cimage. Webbplatsen är responsiv, enheter som mobiltelefoner och surfplattor till laptops och stationära datorer med en större skärm kan besöka webbplatsen.

### Uppdrag 4: Tema ###
Jag valde att börja helt från grunden när jag skapade mitt tema, en tom fil och kopierade in det jag behövde. Detta för att jag vill se om jag lärt mig något i de tidigare kursmomenten och få chansen att förstå de moment jag inte förstått tidigare. Temat som jag gjort till kunden är standardtemat på webbplatsen. Temat är gridbaserat både vertikalt och horisontellt och de fungerar med både "?vgrid" och "?hgrid". Jag valde att göra sepparata moduler för den vertikala gridet och det horisontella för att få någon slags struktur bland min kod. Jag har även moduler för responsiva delen av sidan, stylen för förstasidan och bloggen är också uppdelad för att få en struktur. Temat är responsivt och fungerar på enheter som mobiltelefoner till stationära datorer med större skärmar.

### Allmänt om projektet ###
Jag tycker att projektet har gått bra, jag har lärt mig otroligt mycket av att börja om från början på de olika momenten. Saker jag tyckt varit otydliga och inte förstått från tidigare kursmoment förstår jag nu och kan hantera vilket känns väldigt bra. Jag tycker inte projektet varit för svårt och inte heller för lätt. Jag tycker det har varit ett rimligt projekt.

### Allmänt om kursen ###
Jag tycker att det varit väldigt mycket fokus på ramverket, de första 2-3 kursmomenten följde jag enbart Mikaels videoguide och försökte snappa upp lite. Jag tycker att det skulle varit bra att få prova på att göra en design med enbart HTML och CSS. Få en html fil och få göra en CSS-fil och skapa en design själv. Jag tycker att vi borde ha fått en introduktion i flexbox och (eller) CSS Grid då dessa är populära och är en trend. I övrigt tycker jag lärarna har varit bra, de förklarar tydligt och finns alltid tillgängliga om man behöver hjälp. Jag skulle rekommendera denna kurs till andra men inte tjata på dem om det. På en skala 1-10 ger jag denna kurs 6 i betyg.
