---
---
Webbplatsdesign
=========================

Detta är en rapport av aktuell webbplatsdesign. Vilka trender som återfinns på webbplatser idag. Vad som är populärt bland en kategori av webbplatser idag.


Urval
-----------------------

Mina val:

1. [Volvo](https://www.volvocars.com/se)

2. [Skoda](http://www.skoda.se/)

3. [Audi](https://www.audi.se/se/web/sv.html)


Jag har valt att analysera bilmärken, inte bilförsäljare som säljer flera olika bilmärken utan själva bilmärkena som Volvo, Skoda och Audi. Jag valde dem för att de är stora företag och jag gissar att de betalar mycket pengar för att hålla sina webbplatser uppdaterade och därför tror jag att de har deras design på hemsidan "up to date".



Metod
-----------------------

För att utföra analysen och komma fram till vad för design som är populärt idag kommer jag kolla på vilka färger som används och även vilka andra designprinciper och designelement som används på sidorna. Jag kollar också på vilket innehåll som visas på sidorna. Jag fokuserar främst på webbplatsernas förstasidor då det är den sidan de visar upp först.

<!-- använde jag mig av sidan Design Elements & Principles och definitionen av Visual design elements and principles på Wikipedia. -->


Resultat
-----------------------

Denna sektion består av en analys av tre webbplatser, analysen fokuserar på webbplatsernas design och dess designprinciper.


#### Volvo ####

Färgpalett:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #007BCD"> <!-- Blue - Logo + Links + Accent color + Buttons -->
<td style="height: 50px; width: 50px; background-color: #FFFFFF"> <!-- White - Background-color -->
<td style="height: 50px; width: 50px; background-color: #161618"> <!-- Dark Grey - Footer -->
</tr>
</table>

[FIGURE src="image/volvo.png?w=600" caption="Snapshot av Volvocars hemsida"]

Gällande Volvos design är den stilren och innehåller mycket bilder. Det är nästan enbart bilder på sidan, förutom sidfoten och navigeringsmenyn. Detta skapar en textur på sidan. När man för muspekaren över bilderna visas lite text och bilderna blir mörkare vilket också skapar en rörelse på sidan som också fångar användarens uppmärksamhet. På vissa bilder finns det även en knapp som är transparent och när användaren för muspekaren över blir den vit, detta skapar också en rörelse och även en feedback att något händer då användaren för muspekaren över knappen. 

Strukturen på sidan består av ett gridsystem som sträcker sig äver hela sidan, inga indenteringar i varken navigeringsmenyn eller innehållsdelen. Sidfoten är centrerad och indenterad. Gridsystemet är uppbyggd på ett sätt så det ska se ut som bilderna inte är strukturerat placerade. Detta skapar en skala, det drar uppmärksamheten till vissa föremål, emfasering utvalda element på sidan och skapar samtidigt lite dramatik på sidan. Sidfoten har en helt annan färg jämfört med resterande sektioner på sidan vilket skapar en kontrast och visar tydligt att användaren har kommit till en annan sektion på sidan.

När det kommer till färgerna på Volvos webbplats använder de en blå färg som accentfärg, resterande färger är vit och mörkgrå. Transparens används också till knappar, med en vit ram runt. Volvo använder ganska få färger och har enbart en färg som kan räknas som färgglad (blå) som också är deras accentfärg. Psykologiskt väcker färgen blå känslor som trygghet, tillit och intelligens som kan få kunder att känna att Volvo vet vad de sysslar med och de känner sig trygga när de åker i en bil från Volvo. Volvo har valt att ha ett sans-serif typsnitt över hela sin webbplats.


#### Skoda ####

Färgpalett:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #377220"> <!-- Green - Logo + Links + Accent color + Buttons -->
<td style="height: 50px; width: 50px; background-color: #99CE89"> <!-- Green - Logo + Links + Accent color + Buttons -->
<td style="height: 50px; width: 50px; background-color: #FFFFFF"> <!-- White - Background-color -->
<td style="height: 50px; width: 50px; background-color: #F0F0F0"> <!-- Dark White - Semi-Footer -->
<td style="height: 50px; width: 50px; background-color: #000000"> <!-- Dark Grey - Footer -->
</tr>
</table>

[FIGURE src="image/skoda.png?w=600" caption="Snapshot av Skodas hemsida"]

Skoda har på sin webbplats också mycket bilder, inte så stor del som Volvo men mycket bilder finns på deras förstasida. Bilderna ger en textur till sidan som skapar kontraster. När man för muspekaren över bilderna av bilmodellerna på sidan så förstoras de, vilket skapar en rörelse och väcker användarens uppmärksamhet. Skoda har även de en hovereffekt på sina knappar, när användaren för muspekaren över knapparna ändras färgen vilket också skapar en rörelse. Hovereffekten ger även användaren en feedback att något händer då muspekaren förs över knappen. De har enbart en hovereffekt på några få bilder på sidan, inte alla.

Skoda har även de ett gridsystem på sin sida, den har en indentering på sig, den sträcker inte över hela sidan (på bredden). Det finns ett tomrum på sidorna av webbplatsen. Detta tomrum finns på hela webbplatsen förutom navigeringsmenyn och flashbilden som sträcker sig över hela webbplatsens bredd. denna "övergång" skapar en kontrast på sidan. Likt Volvo har Skoda även de en skala på en del av gridsystemet, inte hela som Volvo har. Detta gör att vissa element fångar uppmärksamheten och får en emfasering och samtidigt får sidan lite dramatik i sig. En sektion på Skodas hemsida har svart bakgrundsfärg medan resterande sektioner (förutom sidfoten) på sidan har vit bakgrundsfärg. Detta skapar en tydlig kontrast och är menat att fånga användarens uppmärksamhet. Sidfoten på Skodas webbplats har också svart bakgrundsfärg för att skapa en kontrast och visa att användaren har kommit till en ny sektion.

Färgerna på Skodas webbplats är likt Volvos webbplats få. De använder en grön färg som accentfärg, resterande färger är vit, grå och svart. Den gröna accentfärgen används till knappar och länkar på webbplatsen. några knappar på sidan är vita och svarta beroende på bakgrundsfärgen. Färgen grön väcker en stark känsla av säkerhet, den kan även skapa känslor som balans och harmoni. Detta kan hjälpa Skoda att få personer som kör en Skoda att känna sig säkrare bakom ratten. Skoda har valt att ha ett sans-serif typsnitt över hela sin webbplats.




#### Audi ####

Färgpalett:

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #BB0A30"> <!-- Red - Accent color -->
<td style="height: 50px; width: 50px; background-color: #FFFFFF"> <!-- White - Background-color -->
<td style="height: 50px; width: 50px; background-color: #CDCDCD"> <!-- light Grey - Hover color -->
<td style="height: 50px; width: 50px; background-color: #4C4C4C"> <!-- Dark grey - Logo + Links + Accent color + Buttons -->
</tr>
</table>

[FIGURE src="image/audi.png?w=600" caption="Snapshot av Audis hemsida"]

Audi har många bilder på sin webbplats. Det finns inte mycket text. Bilderna skapar textur på sidan som i sin tur skapra kontraster. Audi har inte mycket hovereffekter på sina bilder, de har en hovereffekt på bilderna av deras bilmodeller. När användaren för muspekaren över dem så förstoras de en aning som skapar en rörelse som fångar användarens uppmärksamhet. Skoda har även en hovereffekt på sina knappar, de byter färg när användaren för muspekaren över knapparna som också får en rörelse på sidan. Hovereffekten på knapparna skapar en feedback till användaren, att något händer och förtydligar för användaren att det går att trycka på knappen.

Webbplatsen har ett gridsystem som sträcker sig över hela bredden av sidan på bildsektionerna. De sektionerna som inte består av bilder är en aning indenterade. Audis webbplats har en skala, delar av sidan emfaseras genom att vara större än andra delar. Detta gör att användarens uppmärksamhet fångas av dessa element, detta bidrar även till en dramatik på sidan. Större delen av Audis hemsida har vit bakgrundsfärg, några delar en en ljus grå färg, detta skapar en liten kontrast som visar på nya sektioner. Deras sidfot har en mörkgrå bakgrundsfärg som även det skapar en kontrast och visar användaren tydligt en ny sektion.

Större delen av Audis hemsida har enbart färgerna vit, ljusgrå och mörkgrå. Det finns små inslag av rött i några delar av sidan som är deras accentfärg. Den röda färgen används väldigt sparsamt på sidan. Den används enbart på få ställen i navigeringsmenyn och även på en kartbild som visar alla Audi-handlare i Sverige. Röd skapar känslor av styrka, modighet och energi. Röd kan alltså hjälpa Audi att få förare att känna sig modigare, känna att bilen är stark och kan klara vad som helst. Audi har valt att ha ett sans-serif typsnitt över hela sin webbplats.




Analys
-----------------------

Enligt min analys använder alla tre webbplatserna mycket bilder på sina sidor. Detta kan tyda på en trend i bilmärkesbranchen, att ha många bilder på sina webbplatser. Alla webbplatserna har stora bilder som sin flashbild på sin hemsida följt av många olika stora sektioner, gärna med en bild som bakgrund.

Webbplatserna använder färger på ett sparsamt sätt. Sidorna består av större delen vit och svart med olika varianter av grå färg. Sedan har de en accentfärg som kan återfinnas i deras logotyper. Detta tyder på en trend inom bilmärkesbranchen att ha relativt lite färger på sin webbplats

Det verkar också vara en trend att ha en skala på sin sida, att ha sektioner som är större än andra för att dra uppmärksamhet och emfasera sektioner och samtidigt få lite dramatik på sidan. Det är också vanligt att ha en hovereffekt på sin sida. Hovereffekten kan placeras på olika element som knappar, länkar och hela sektioner.

Alla webbplatser jag analyserade använder sans-serif som typsnitt, detta pekar på att det finns en trend att ha ett sans-seriftypsnitt inom bilmärkesbranchen.

<!-- 
Mycket bilder, gärna stora bilder
Få färger (färgglada)
sans-serif
Ha en skala på sidan (Olika stora sektioner)
Hovereffekt på knappar
Hovereffekt på bilder

bakgrundsfärgen på sektionerna sträcker sig över hela bredden på sidan

-->



Referenser
-----------------------

Mina referenser:

* [Design Elements & Principles](https://www.canva.com/learn/design-elements-principles/)

* [Wikipedia](https://en.wikipedia.org/wiki/Visual_design_elements_and_principles)

* [Dbwebb](https://dbwebb.se/uppgift/anax-flat-tema-enligt-designprinciper)

* [Colorpsychology.org](https://www.colorpsychology.org)

* [Colour-affects.co.uk](http://www.colour-affects.co.uk/psychological-properties-of-colours)

* [Color Wheel Pro - Color-meaning](http://www.color-wheel-pro.com/color-meaning.html)


Övrigt
-----------------------

Jag gjorde undersökningen själv, Jimmy Andersson
